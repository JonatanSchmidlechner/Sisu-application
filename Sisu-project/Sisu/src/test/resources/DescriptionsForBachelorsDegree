Tekniikan kandidaatin tutkinnon perustana on matemaattisluonnontieteellinen osaaminen, joka toimii pohjana sekä oman alan insinööriosaamiselle että antaa valmiudet elinikäiseen oppimiseen tekniikan alueella. Tieto- ja sähkötekniikan kandidaatintutkinnon suorittaneella on perusosaaminen ohjelmoinnista, digitaalisesta signaalinkäsittelystä, sulautetuista järjestelmistä, sähköisistä ilmiöistä ja niiden mittaamisesta, tietoliikennetekniikasta, tietoverkoista ja tietoturvallisuudesta. Tietotekniikan opintosuunnasta valmistuneella on lisäksi ohjelmoinnin menetelmien, ohjelmistoarkkitehtuurin ja ohjelmistotuotannon perusosaaminen. Sähkötekniikan opintosuunnasta valmistuneella on lisäksi teoreettisen sähkötekniikan, elektroniikan ja sähköenergiatekniikan perusosaaminen. Oleellinen osa tutkintoa on aineopinnot ja siihen tehtävä kandidaatintyö. Valmistuneella kandidaatilla on opiskelemastaan aineopinnoista perusosaamista syvällisempi osaaminen sisältäen alakohtaisia yleisiä insinööritaitoja. Tutkintoon sisältyy lisäksi vapaasti valittava opintokokonaisuus, joka tuo tutkintoon laaja-alaisuutta. Tekniikan kandidaatilla on valmistuessaan osana opintoja saavutetut valmiudet analyyttiseen ajatteluun, ongelmien ratkaisuun, tiedonhakuun ja kirjalliseen viestintään. Hän tuntee tieteellisen ajattelun perusteet ja oman alansa eettiset normit sekä osaa soveltaa niitä työskentelyssään. Hänellä on myös perusosaamista teollisuustaloudesta, projektinhallinnasta, ryhmätyöskentelystä, esiintymisestä, suullisesta viestinnästä ja toimimisesta kansainvälisessä toimintaympäristössä. Tekniikan kandidaatilla on tekniikan alan ylempään korkeakoulututkintoon johtavaan koulutukseen tarvittavat tiedot ja taidot sekä valmiudet elinikäiseen oppimiseen.
Tietotekniikan yhteiset opinnot suoritettuaan opiskelijalla on perusosaaminen ohjelmoinnista, digitaalisesta signaalinkäsittelystä, sulautetuista järjestelmistä, sähköisistä ilmiöistä ja niiden mittaamisesta, tietoliikennetekniikasta, tietoverkoista ja tietoturvallisuudesta. Opinnot suoritettuaan opiskelija hallitsee tietotekniikan perusteoriat ja pystyy soveltamaan niitä opinnoissaan.
Ydinsisältö Yrityksen talouden ja laskentatoimen perusteet, liiketoiminnan taloudelliset edellytykset. Keskeisimmät laskentamenetelmät ja tunnusluvut. Liiketoiminnan muut edellytykset, yritystoiminnan lähtökohdat, sidosryhmät. Strategian, johtamisen, henkilöstön, tuotannon ja markkinoinnin roolit liiketoiminnassa sekä näiden alueiden keskeisimmät teoriat.
Tieto- ja sähkötekniikan kandidaattiohjelman, sähkötekniikan opintosuunnan vapaasti valittavat opintojaksot. Tutkinto täydennetään opintojaksoilla vähintään 180op laajuuteen.