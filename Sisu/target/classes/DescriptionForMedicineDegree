Koulutukseen kuuluvat terveyskeskuspalvelu, fysiatrian ja mahdollisen reuna-alan palvelu, teoreettinen kurssimuotoinen koulutus, moniammatilliset johtamisopinnot sekä valtakunnallinen kuulustelu.
Opintokokonaisuus koostuu kaikille erikoislääkäri- ja erikoishammaslääkärikoulutuksessa oleville yhteisistä pakollisista opintojaksoista (6 opintojaksoa, yht. 10 op),jotka käsittelevät terveydenhuollon organisaatioita, henkilöstöä,vuorovaikutusta, taloutta, juridiikkaa sekä sosiaali- ja terveyspolitiikkaa erinäkökulmista. Kuhunkin opintojaksoon sisältyy lähiopetuspäivä sekä itsenäistätyöskentelyä. Jaksot voi suorittaa vapaassa järjestyksessä erikoistumisen aikana. Pakollisten opintojen lisäksi opiskelija voi halutessaan suorittaa opintojaksoja johtamisopintoja laajentavat opinnot +20 op -valikoimasta. Laajentavista opinnoista on myös tapauskohtaisesti mahdollista saada opintopisteitä AHOT-menettelyn kautta enintään 10 op. AHOT-arvioinnista vastaa moniammatillisten johtamisopintojen ohjausryhmä. Opintojen tulee olla yliopistotasoisia, kuitenkin myös ammattikorkeakoulutasoisia opintoja voidaan hyväksyä ohjeissa esitetyin ehdoin, mikäli opintoja ei ole jo sisällytetty johonkin aiempaan tutkintoon. Koulutuskokonaisuuden moninaisuus on eduksi, mikä myös palvelee laajentavien opintojen täydentävää tarkoitusta. Kaikkia suorituksia koskee 10 v. vanhenemissääntö ellei ohjeissa erikseen toisin määrätä.
Opintojakson tavoitteena on avartaa ja syventää näkemystä tiedolla johtamisesta terveydenhuollon käytännön johtamisessa ja toiminnassa